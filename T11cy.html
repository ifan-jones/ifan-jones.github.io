<!DOCTYPE HTML>
<html lang="cy">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>HC QRs</title>
    <link rel="stylesheet" href="css/style.css" />
  </head>

  <body>
    <div class="header">
      <input type="checkbox" id="check" />
      <label for="check" class="checkbtn">
        <i class="fas fa-bars" id="openbtn"></i>
      </label>

      <span><div class="logo"><a href="index.html"><image src="logo3.jpg" style="margin-Top:6px"></a></div></span>
      <ul id="menu">
        <sli><a href="#"><image src="gb-wls.png"/></a></sli>
        <li><a href="T11en.html" onclick="document.cookie='lang=en'"><image src="gb-eng.png"/></a></li>
        <li><a href="T11de.html" onclick="document.cookie='lang=de'"><image src="de.png"/></a></li>
        <li><a href="T11fr.html" onclick="document.cookie='lang=fr'"><image src="fr.png"/></a></li>
      </ul>
    </div>
    <div id="wrapper"> 

      <div class="content">
	<article id="T11">
<h2>Chwarel yr Eifl</h2>
<p>Roedd tair chwarel ithfaen ar ochr orllewinol yr Eifl ac i&#39;r rheiny yr âi&#39;r chwarelwyr o Lithfaen a
Nant Gwrtheyrn i weithio: Chwarel y Nant, Chwarel Cae&#39;r Nant, Chwarel Carreg y Llam.
I’r dde cyn troi am y llwybr gwelwch gopa Garnfor ag ȏl tyllu’r chwarel ar ei amlinell. Dyma frig
Chwarel yr Eifl, neu’r gwaith mawr ar lafar.</p>
<p>Roedd y chwarel yn cynhyrchu sets i balmentu strydoedd y dinasoedd. Roedd y setsan, neu’r
giwban, yn mesur 10cm wrth 10cm. Anodd credu y gellid morthwylio cant a deugain o’r rhain
mewn diwrnod, ond dyna record y crefftwr medrus. Roedd llawer o symud rhwng
Penmaenmawr (ardal arall oedd yn cynhyrchu sets a’r Eifl. Roedd y chwarelwyr hefyd yn teithio
i ogledd Lloegr, Cernyw a’r Alban i weithio.</p>
<P>Samuel Holland , un o arloeswyr chwareli llechi’r Gogledd oedd wedi darganfod ithfaen yn
chwarel y Gwylwyr yn Nefyn a wedi gweld bod yr un garreg ym mynyddoedd yr Eifl.
Yn y Gorllwyn y dechreuwyd gwneud sets tua 1836-40. Agorwyd y chwarel dan enw ‘The Welsh
Granite Co. Ltd. yn 1850 a defnyddid ceffylau i dynnu’r wagenni erbyn 1865 ac erbyn 1870
roedd pier yn ei le ac erbyn 1873 injan stȇm oedd yn tynnu’r wagenni o’r chwarel i’r pier.
Adeiladwyd pentref Trefor (nid Tre-fȏr gan ei fod ar yr arfordir ond Trefor ar ȏl Trefor Jones,
rheolwr y chwarel ar y pryd) yn dilyn llwyddiant y chwarel.</p>
<p>Gan fod y graig o ansawdd neilltuol o dda at wneud sets a phalmantu heolydd, ac yn gallu
gwrthsefyll trafnidiaeth drom, a hefyd yn cadw heb fynd yn llithrig o dan draed y ceffylau, yn
wahanol i sets o rannau eraill o’r wlad, yr oedd marchnad dda i’r cerrig, ac o ganlyniad roedd y
chwarel yn cynyddu a mwy o weithwyr yn dod i weithio iddi. Yn raddol agorwyd ponc ar ben
ponc yn gwneud cyfanswm o naw ponc i ben y mynydd a phob un tua 100 i 120 troedfedd o
uchder. Yn rhan gyntaf yr 20fed ganrif roedd tua 600 yn gweithio yn y gwaith. Erbyn 1930
roedd gwaith Mawr wedi cynhyrchu 1,157,000 tunnell o sets ac wedi datblygu i fod y chwarel
ithfaen fwyaf yn y byd.</p>
<p>Wedi i’r gwaith ail ddechrau ar ôl yr ail ryfel byd adeiladwyd ‘crusher’ i falu’r cerrig yn fanach
gan bod tarmac a ‘chippings’ wedi cymryd lle y sets i’w rhoi ar yr heolydd. Dechreuwyd hefyd
wneud cerrig beddau a chofgolofnau, rollers i wneud papur, a cherrig cyrlio ond dim ond rhyw
50 oedd yn gweithio yn y chwarel erbyn diwedd y chwedegau gan fod peiriannau yn cymryd lle
dynion.
O’r gwaith mawr y cloddiwyd meini coffa Llywelyn ein Llyw olaf, hen ŵr Pencader ac
I.D.Hooson.</p>
	</article>
      </div>
  </div>
  </body>
</html>