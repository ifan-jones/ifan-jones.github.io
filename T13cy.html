<!DOCTYPE HTML>
<html lang="cy">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>HC QRs</title>
    <link rel="stylesheet" href="css/style.css" />
  </head>

  <body>
    <div class="header">
      <input type="checkbox" id="check" />
      <label for="check" class="checkbtn">
        <i class="fas fa-bars" id="openbtn"></i>
      </label>

      <span><div class="logo"><a href="index.html"><image src="logo3.jpg" style="margin-Top:6px"></a></div></span>
      <ul id="menu">
        <sli><a href="#"><image src="gb-wls.png"/></a></sli>
        <li><a href="T13en.html" onclick="document.cookie='lang=en'"><image src="gb-eng.png"/></a></li>
        <li><a href="T13de.html" onclick="document.cookie='lang=de'"><image src="de.png"/></a></li>
        <li><a href="T13fr.html" onclick="document.cookie='lang=fr'"><image src="fr.png"/></a></li>
      </ul>
    </div>
    <div id="wrapper"> 

      <div class="content">
	<article id="T13">
<h2>Nant Gwrtheyrn</h2>

<center><audio controls>
  <source src="T13.mp4" type="audio/mp4">
  Your browser does not support the audio element.
</audio></center>
<span class="image fit"><img src="T13.JPG" loading="lazy" alt="Taith" /></a> </span>
<p>Ddeng mil o flynyddoedd yn ôl oedd diwedd Oes yr Iâ ddiwethaf, wedi cyfnod o tua 90,000 o
flynyddoedd, roedd y cwm hwn wedi ei lenwi â rhew. Mae wedi’i ffurfio wrth i dir meddal gael
<span class="image right"><br><img src="T13a.JPG" loading="lazy" alt="Taith" /></a>Nant o'r gongl uchaf </span>
ei dynnu ymaith, gan adael y gwenithfaen a’r manganîs caled ar ei ôl i ffurfio siâp y cwm. Mae’r
gwenithfaen wedi bod yn fara ymenyn i drigolion yr ardal ers bron ddau gant o flynyddoedd. Os
ewch chi i lawr y ffordd am Nant Gwrtheyrn, fe welwch y Graig Ddu yn wynebu’r môr. Mae
llawer o fanganîs yn y Graig Ddu, ac yn anterth cyfnod y llongau, byddai capteiniaid profiadol yn
gorfod bod yn ofalus wrth basio’r cwm gan bod y manganîs yn y graig yn amharu ar
gwmpawdau’r llongau, a byddai’r graig ei hun yn ymddwyn fel magned. Dan gysgod y Graig Ddu
mae hen bentref chwarelyddol Nant Gwrtheyrn.</p>
<p>Roedd Gwrtheyrn yn frenin Brythonig oedd yn byw yn y bumed ganrif. Nid oes sicrwydd a yw’n
gymeriad hanesyddol ai peidio. Yn ôl traddodiad dywedir mai ef oedd yn gyfrifol am wahodd y
Sacsoniaid i Ynysoedd Prydain. Yn ôl Nennius, gwahoddodd Hengist y Brenin Gwrtheyrn a&#39;i
bendefigion i wledd yn ei lys. Ond ystryw oedd y cyfan i lofruddio&#39;r Brythoniaid er mwyn
meddiannu Ynys Prydain. Cytunodd Gwrtheyrn, a oedd wedi gwirioni ar ferch Hengist, Ronwen.
Manteisiodd Hengist ar hynny, a gofynnodd i bawb ddod i’r wledd heb arfau. Ar orchymyn
Hengist, yn ystod y wledd, tynnodd y Saeson, oedd yn eistedd am yn ail â&#39;r Brythoniaid wrth y
<span class="image left"><br><img src="T13b.JPG" loading="lazy" alt="Taith" /></a>Y tai cyn eu hadnewyddu</span>
byrddau, eu cyllyll hirion a lladd tri chant o&#39;r Brythoniaid. Ni fu dewis gan y Brenin Gwrtheyrn
ond ildio ei hawl ar dde Prydain i&#39;r Sacsoniaid a ffoi, ynghyd â gweddill ei bobl i gornel
ddiarffordd yng Nghymru.</p>
<p>Yn y ddeunawfed ganrif, dywed Thomas Pennant yn ei lyfr ‘Tours of Wales’ mae tair fferm oedd
yn y cwm, ac mae adfeilion y tair i’w gweld hyd heddiw sef Tŷ Hen, Tŷ Canol a Tŷ Uchaf.
Yn Tŷ Uchaf, trigai Rhys Maredudd a oedd am briodi Meinir. Ar ddiwrnod y briodas aeth Meinir i
guddio, fel oedd yn arferol y dyddiau hynny. Methodd Rhys a’i ffrindiau a dod o hyd iddi. Beth
amser yn ddiweddarach, a Rhys wedi gwallgofi ar ôl colli Meinir ac yntau yn ewyllysio ei gweld
<span class="image right"><br><img src="T13c.JPG" loading="lazy" alt="Taith" /></a>Yr hen gapel</span>
unwaith eto cyn marw, eisteddodd ar y llethr wrth hen goeden. Roedd hi’n stormus, ac fe
holltodd mellten y geubren yn ei hanner. Yn y goeden, roedd sgerbwd Meinir yn ei gwisg
briodas. Roedd wedi cuddio yn y goeden ac wedi methu â dod allan. Dywed rhai i Rhys farw o
dor-calon yn fuan wedyn. Dywed eraill i fellten arall ei daro a’i ladd yn y fan a’r lle.</p>
<p>Tua chan mlynedd yn ôl, roedd brenin yn y Nant wedi ei ddewis gan y trigolion eu hunain ac ato
ef yr ai pawb am gyngor.</p>
<p>O dro i dro. gwelir geifr gwyllt yr Eifl ar y llethrau a’r frân bicoch yn hedfan yn swnllyd uwchben.
Mae’r fran bigcoch wedi ei mabwysiadu fel logo ar gyfer Ardal o Harddwch Naturiol Eithriadol
ac mae’r geifr gwyllt wedi crwydro’r ardal ers Oes yr Iâ diwethaf ac yn rhan annatod o’n hanes
ers hynny.</p>
	</article>
      </div>
<span><div class="image left"><image src="Tsponsors.jpg" style="margin-Top:6px"></a></div></span>
  </div>
  </body>
</html>