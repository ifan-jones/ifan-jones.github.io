<!DOCTYPE HTML>
<html lang="cy">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>HC QRs</title>
    <link rel="stylesheet" href="css/style.css" />
  </head>

  <body>
    <div class="header">
      <input type="checkbox" id="check" />
      <label for="check" class="checkbtn">
        <i class="fas fa-bars" id="openbtn"></i>
      </label>

      <span><div class="logo"><a href="index.html"><image src="logo3.jpg" style="margin-Top:6px"></a></div></span>
      <ul id="menu">
        <sli><a href="#"><image src="gb-wls.png"/></a></sli>
        <li><a href="T8en.html" onclick="document.cookie='lang=en'"><image src="gb-eng.png"/></a></li>
        <li><a href="T8de.html" onclick="document.cookie='lang=de'"><image src="de.png"/></a></li>
        <li><a href="T8fr.html" onclick="document.cookie='lang=fr'"><image src="fr.png"/></a></li>
      </ul>
    </div>
    <div id="wrapper"> 

      <div class="content">
	<article id="T8">
<h2>Copa Tre’r Ceiri</h2>
<p>Yr hyn sydd yn arbennig am Dre’r Ceiri yw’r mur anferth o gerrig o amgylch y gaer, a’r ffaith
fod y cytiau a’r adeiladau mewnol mewn cyflwr mor dda. O sefyll ar y copa ac edrych i lawr
dros y gaer mae rhywun yn gallu gweld cynllun clir o’r cytiau oddi fewn iddi. Mae llwybrau
cymharol dda yma (hynny yw, i gerddwyr abl), sef llwybrau defaid sy’n eich arwain mewn
cylchdaith o amgylch y gaer.</p>
<p>Mae’r cylchfur sylweddol sydd o amgylch Tre’r Ceiri wedi ei adeiladu o gerrig sychion ac o
drwch rhwng 6 troedfedd a 15 troedfedd mewn rhai mannau, ac yn codi i uchder o 3 medr
mewn rhannau o’r tu allan i’r gaer. Ar ben y mur roedd rhodfa, un debyg iawn i’r hyn a welir
ar furiau cestyll canoloesol, felly roedd lle i ‘filwyr’ gerdded ar y mur ar gyfer cadw golwg
neu amddiffyn.</p>
<p>Oddi fewn i’r mur mae oddeutu 150 o gytiau, y rhan fwyaf ohonynt wedi eu clystyru mewn
grwpiau amlwg. Y cytiau crynion yw lle byddai pobl yn byw, ac mae nifer wedi eu rhannu,
efallai yn y cyfnod o ail ddefnydd diweddarach yn y cyfnod Rhufeinig. Yn sicr mae Dave
Hopewell (Ymddiriedolaeth Archeolegol Gwynedd) wedi dangos fod rhai o’r rhaniadau yma
wedi eu creu yn erbyn waliau cytiau oedd wedi hen ddisgyn, sydd eto’n awgrymu
ailddefnydd ar ôl cyfnod segur yn hanes y gaer. Gweithdai a stordai fyddai’r cytiau hirsgwar
neu betryal.</p>
<p>Ar y copa ei hun mae carnedd o gerrig sydd yn dyddio o’r Oes Efydd, rhywbryd yn ystod yr
ail fileniwm Cyn Crist, a’r tebygrwydd yw fod hon yn dynodi bedd rhywun. Mae carneddau
tebyg i’w gweld ar safleoedd eraill, copa Mynydd Rhiw yn eu mysg, felly yr awgrym yw fod y
mynyddoedd yma wedi bod yn safleoedd o bwys, ac efallai o bwysigrwydd ysbrydol i bobl
ers canrifoedd cyn adeiladu’r bryngaerau. Cwestiwn da, wrth gwrs, ydi a oedd adeiladwyr y
fryngaer yn ymwybodol o bwysigrwydd y garnedd − ond mae’r ffaith fod y garnedd wedi
goroesi yn awgrymu fod trigolion Oes yr Haearn wedi ei pharchu, ac wedi ymatal rhag
ailddefnyddio’r cerrig i adeiladu eu tai crynion.</p>
<span class="image main"><img src="T8.JPG" loading="lazy" alt="Taith" /></a> </span>
	</article>
      </div>
<span><div class="image left"><image src="Tsponsors.jpg" style="margin-Top:6px"></a></div></span>
  </div>
  </body>
</html>