<!DOCTYPE HTML>
<html lang="cy">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>HC QRs</title>
    <link rel="stylesheet" href="css/style.css" />
  </head>

  <body>
    <div class="header">
      <input type="checkbox" id="check" />
      <label for="check" class="checkbtn">
        <i class="fas fa-bars" id="openbtn"></i>
      </label>

      <span><div class="logo"><a href="index.html"><image src="logo3.jpg" style="margin-Top:6px"></a></div></span>
      <ul id="menu">
        <sli><a href="#"><image src="gb-wls.png"/></a></sli>
        <li><a href="T16en.html" onclick="document.cookie='lang=en'"><image src="gb-eng.png"/></a></li>
        <li><a href="T16de.html" onclick="document.cookie='lang=de'"><image src="de.png"/></a></li>
        <li><a href="T16fr.html" onclick="document.cookie='lang=fr'"><image src="fr.png"/></a></li>
      </ul>
    </div>
    <div id="wrapper"> 

      <div class="content">
	<article id="T16">
<h2>Mentrau Cymdeithasol y pentref</h2>
<center><audio controls><source src="T16.mp4" type="audio/mp4">Your browser does not support the audio element.</audio></center>
<span class="image fit"><img src="T16.JPG" loading="lazy" alt="Taith" /></a> </span>

<p>Wrth ddychwelyd I bentref Llithfaen yr ydych yn ymwybodol bod y pentref, er yn fychan, yn
gartref I 4 menter gymunedol heddiw sef, Menter yr Eifl, perchnogion adeilad Siop Pen-y-groes,
Tafarn y Fic, Siop Pen y Groes a Hafod Ceiri. Mae’r mentrau yma yn adlewyrchu natur
gymunedol y pentref ers dros gan mlynedd.</p>
<p>Wrth fynd yn ôl i ddiwedd saithdegau&#39;r ddeunawfed ganrif cawn griw o weithwyr yng Ngwaith
Mawr Llan’huar yn sefydlu&#39;r Eifl Workers Co-operative Society ac yn agor siop i ddiwallu
anghenion y gymdogaeth. Hon oedd yr ail siop Co-op i’w sefydlu drwy wledydd Prydain
benbaladr. Roedd y nwyddau yn dod i mewn ar longau gwag oedd yn dod i nôl y cerrig o’r
gwaith. Gyda’r nos oedd oriau agor y Stôr, gan fod y dynion oedd yn gweithio ynddi yn y
chwarel trwy’r dydd. Caeodd y Stȏr ei drysau ym mis Hydref 1969.</p>
<p>Menter yr Eifl yw’r fenter sy’n berchen ar adeilad y siop. Erbyn 1996 roedd argyfwng yn Siop
Pen-y groes a’r perchennog am werthu’r adeilad. Cafwyd ymateb anhygoel gan y pentrefwyr a
naw o bob deg cartref yn cefnogi’r fenter i brynu’r adeilad. Ar y dechrau roedd y pwyllgor yn
rhedeg y siop ond yn fuan cafwyd tenant i’w rhedeg. Ond cyhoeddodd y Post eu bod yn cau&#39;r
gangen yn Llithfaen. Caewyd y Post ar 14 Chwefror 2009. Doedd dim dewis ond ystyried
gwerthu’r adeilad.</p>
<p>Cwmni Siop Pen-y-groes sydd yn denant i Menter yr Eifl ac yn rhedeg y siop. Roedd teimlad o
ddiymadferthedd llwyr wrth feddwl bod siop olaf y pentref yn cau. Cafwyd cyfarfod anffurfiol a
phenderfynwyd na ellid gadael i’r adeilad fynd heb ymdrech. Daeth atebion cadarnhaol i
holiadur oedd wedi mynd i bob tŷ yn y pentref. Cynhaliwyd cyfarfod ffurfiol ar y degfed ar
hugain o Orffennaf 2009 ac agorwyd y siop ar 13 Awst.
Yn ystod yr 1980au daeth y dafarn o dan fygythiad y bragdy nad oedd yn rhagweld unrhyw
ddyfodol iddi fel tafarn. Camodd y pentrefwyr i’r adwy eto i’w chadw yn agored. Yn lle bod yn
dafarn denant, dan reolaeth y cyfarwyddwyr mae&#39;r Fenter yn ei reoli erbyn hyn, gyda&#39;r elw i gyd
yn cael ei gyflwyno yn ôl i&#39;r gymuned.</p>
<p>Mae ‘Hafod Ceiri’ yn gwmni wedi ei sefydlu i ddatblygu Capel Isaf, Llithfaen yn Ganolfan aml
bwrpas ar gyfer yr ardal. Eu bwriad yw creu adnodd cynaliadwy i wasanaethu ein cymuned, y
llawr uchaf yn agored gan gadw holl nodweddion unigryw y galeri a’r côr. Ar lawr isaf y prif
adeilad byddwn yn datblygu canolfan dreftadaeth, sinema fechan a chaffi yn wynebu’r olygfa
odidog i’r de.</p>
	</article>
      </div>
<span><div class="image left"><image src="Tsponsors.jpg" style="margin-Top:6px"></a></div></span>
  </div>
  </body>
</html>