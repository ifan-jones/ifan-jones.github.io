<!DOCTYPE HTML>
<html lang="cy">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>HC QRs</title>
    <link rel="stylesheet" href="css/style.css" />
  </head>

  <body>
    <div class="header">
      <input type="checkbox" id="check" />
      <label for="check" class="checkbtn">
        <i class="fas fa-bars" id="openbtn"></i>
      </label>

      <span><div class="logo"><a href="index.html"><image src="logo3.jpg" style="margin-Top:6px"></a></div></span>
      <ul id="menu">
        <sli><a href="#"><image src="gb-wls.png"/></a></sli>
        <li><a href="T2en.html" onclick="document.cookie='lang=en'"><image src="gb-eng.png"/></a></li>
        <li><a href="T2de.html" onclick="document.cookie='lang=de'"><image src="de.png"/></a></li>
        <li><a href="T2fr.html" onclick="document.cookie='lang=fr'"><image src="fr.png"/></a></li>
      </ul>
    </div>
    <div id="wrapper"> 

      <div class="content">
	<article id="T1">
	<h2 class="major">Cae’r Mynydd</h2>
<p>
Roedd swyddogion y stadau a&#39;r gyfraith a&#39;r mesurwyr tir yn dod i Llithfaen fel nifer o ardaloedd
mynyddig eraill yn yr ardal i arolygu&#39;r tir comin yn sgil y gyfres o Ddeddfau cau Tir. Roedd nifer o
dai unnos a sgwatwyr yn byw ar y mynydd o dan hen draddodiad gwlad gan fyw ar hawl pori a
hel tanwydd ar y tir comin gan gadw ambell ŵydd, mochyn, gafr, buwch ac ychydig o ieir - ac
un o&#39;r tai hynny oedd Cae&#39;r Mynydd. Roedd Llithfaen yn lle tlawd iawn yn y cyfnod yma ac yn ôl
Eben Fardd “yr oedd yr hen Lithfaen yn cynnwys oddeutu dwsin o dai to gwellt yn adfeilion,
oddiethr tri neu bedwar. Yr oedd tŷ bonheddwr a adeilasid yma gan un Jones yn bur adfeiliedig.
Yr oedd y ffordd am tua tair milltir tu draw i Lithfaen yn un bur anniddorol, yn myned drwy’r
grug a thir noeth ac anial, nes dyfod at efail unig a throad at Bistyll”. Roedd nifer o’r merched
a’r plant yn mynd i’r mynydd i dynnu grug a’i gario yn feichiau i’r trefi ac yn gwneud bywoliaeth
o’i werthu fel tanwydd. Roeddynt hefyd yn torri tywyrch o’r mynydd i grasu bara.</p>
<p>Gan ddefnyddio cragen, galwai Robert William Hughes, Cae&#39;r Mynydd ar drigolion Llithfaen i
ddod ynghyd i wrthwynebu&#39;r swyddogion a&#39;r mesurwyr tir ym 1812. Ymgasglai tua pedwar
ugain o’r trigolion ar y mynydd a thaflu cawodydd o gerrig at y swyddogion. Daeth yr
awdurdodau i ystyried Robert Hughes, dyn y gragen, fel &#39;Captain of the mob&#39;. Daeth y Dragoons,
yn eu cotiau cochion, i ddarllen y Ddeddf Terfysg ar y groes yn Llithfaen. Daliwyd Robert
Hughes, yn ôl traddodiad gwerin, yn cuddio mewn car bara oedd yn crogi o&#39;r nenbren.
Dedfrydwyd ef yn y llys yng Nghaernarfon i gael ei grogi, ond oherwydd ymyrraeth gŵr
bonheddig o Lŷn, arbedwyd ei fywyd a chafodd bardwn ym Mehefin 1813 ond ei gosb oedd ei
alltudio i Botany Bay, Awstralia am weddill ei oes. Aed ag ef ar y General Hewett ym mis Awst
(bu 34 person farw ar y ffordd i Awstralia) a chyrhaeddodd Sydney ym mis Chwefror 1814 yn ei
ddisgrifio fel ‘life labourer’ ac yn hen iawn a musgrell (very old and feeble). Aethpwyd ag ef, yn
ddyn gwael i ysbyty Booty Hill yn Port Macquarie. Yn amlwg bu fyw i oroesi y daith hir a gwelwn
gofnod iddo gael ei gladdu bron i ugain mlynedd yn ddiweddarach gan y Reverend Cross yn
eglwys Port Macquarie yn 70 oed.
</p>
	</article>
      </div>

  </div>
  </body>
</html>