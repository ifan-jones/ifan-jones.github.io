<!DOCTYPE HTML>
<html lang="cy">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>HC QRs</title>
    <link rel="stylesheet" href="css/style.css" />
  </head>

  <body>
    <div class="header">
      <input type="checkbox" id="check" />
      <label for="check" class="checkbtn">
        <i class="fas fa-bars" id="openbtn"></i>
      </label>

      <span><div class="logo"><a href="Tidx.html"><image src="logo3.jpg" style="margin-Top:6px"></a></div></span>
      <ul id="menu">
        <sli><a href="#"><image src="gb-wls.png"/></a></sli>
        <li><a href="T6en.html" onclick="document.cookie='lang=en'"><image src="gb-eng.png"/></a></li>
        <li><a href="T6de.html" onclick="document.cookie='lang=de'"><image src="de.png"/></a></li>
        <li><a href="T6fr.html" onclick="document.cookie='lang=fr'"><image src="fr.png"/></a></li>
      </ul>
    </div>
    <div id="wrapper"> 

      <div class="content">
	<article id="T6">
<h2>Llyn Glasfryn</h2>
<center><audio controls>
  <source src="T6.mp4" type="audio/mp4">
  Your browser does not support the audio element.
</audio></center>
<span class="image fit"><img src="T6.JPG" loading="lazy" alt="Taith" /></a>Llyn Glasfryn o lethrau’r Eifl</span>


<p>Un tro roedd gan ddewin ffynnon yn ardal Llangybi. Roedd rhaid cadw’r caead ar y ffynnon bob
amser neu byddai’r ffynnon yn gorlifo a boddi cartrefi’r ardal. Doedd neb yn cael dŵr o ffynnon
<span class="image right"><img src="T6a.jpg" loading="lazy" alt="Taith" /></a>Grasi yn ymddangos fel alarch</span>

y dewin rhag ofn iddynt anghofio rhoi y caead yn ôl arni. Yn ystod cyfnod heb law roedd y
ffermwyr cyfagos yn poeni nad oedd digon o ddŵr iddyn nhw a’u hanifeiliaid. Aeth tad Grasi i
ofyn i’r dewin am ddŵr o’i ffynnon. Meddyliodd y dewin yn hir a phenderfynu gadael i’r
ffermwyr ddefnyddio y ffynnon petai Grasi yn ei gwarchod a gofalu rhoi’r caead yn ôl pan fyddai
rhywun yn dod i nôl dŵr.</p>

<p>Roedd Grasi yn eneth ddiog a doedd hi ddim yn hapus efo’i gwaith newydd. Yn ystod y dyddiau
cyntaf roedd Grasi wrth ei bodd. Roedd yn cael gorwedd ar y bryn yn yr haul cynnes, heb ddim
i’w wneud ond rhoi y caead yn ôl. Roedd hyn yn llawer gwell na helpu ei mam i sgubo’r tŷ a
golchi llestri.</p>
<p>Un diwrnod daeth ffrind i chwarae efo Grasi a dechreuodd y ddwy hel llus a mynd ymhellach o’r
ffynnon. Ar ôl i’w ffrind fynd adref daliodd Grasi ati i hel llus. Bu’n casglu a bwyta nes ei bod
wedi blino’n lân. Yna syrthiodd i gysgu.
<span class="image left"><img src="T6b.jpg" loading="lazy" alt="Taith" /></a>Lleoliad Llyn Glasfryn o lethrau’r Eifl</span>

Pan ddeffrodd roedd yr haul wedi machlud. Cofiodd yn sydyn am y ffynnon. Rhedodd ar garlam
trwy’r grug ac yna safodd yn stond gan rwbio ei llygaid. Doedd y ffynnon ddim yna, dim ond llyn
mawr. Eisteddodd a dechrau crïo.</p>
<span class="image right"><img src="T6c.jpg" loading="lazy" alt="Taith" /></a>Lleoliad Llyn Glasfryn o lethrau’r Eifl</span>

<p>Yna, yn sydyn, teimlodd law ar ei hysgwydd. Roedd y dewin wedi dychwelyd. ‘Rydw i am dy
gosbi di am hyn yr eneth ddiog,’ meddai’r dewin. ‘Gan nad oes cartref gen ti rwan rhaid i ti fyw
yma am byth. Roedd dy gartref di lle mae’r llyn. Felly mae’n rhaid i ti fyw yn y llyn neu ar y llyn.’
Cododd ei fys main a chrafu ei ben. ‘Wn i,’ meddai.’ Fe gei di fod yn alarch yn nofio ar wyneb y
dŵr ddydd a nos nes y byddi di farw.’ A dyna fu hanes Grasi. Bu’n nofio ar y llyn am lawer
blwyddyn a hyd yn oed heddiw mae rhai yn dweud eu bod yn clywed sŵn crïo yn dod o waelod
Llyn Glasfryn yn awr ac yn y man.</p>


	</article>
      </div>
<span><div class="image left"><image src="Tsponsors.jpg" style="margin-Top:6px"></a></div></span>
</div>
  </body>
</html>