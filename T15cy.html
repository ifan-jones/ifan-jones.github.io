<!DOCTYPE HTML>
<html lang="cy">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>HC QRs</title>
    <link rel="stylesheet" href="css/style.css" />
  </head>

  <body>
    <div class="header">
      <input type="checkbox" id="check" />
      <label for="check" class="checkbtn">
        <i class="fas fa-bars" id="openbtn"></i>
      </label>

      <span><div class="logo"><a href="index.html"><image src="logo3.jpg" style="margin-Top:6px"></a></div></span>
      <ul id="menu">
        <sli><a href="#"><image src="gb-wls.png"/></a></sli>
        <li><a href="T15en.html" onclick="document.cookie='lang=en'"><image src="gb-eng.png"/></a></li>
        <li><a href="T15de.html" onclick="document.cookie='lang=de'"><image src="de.png"/></a></li>
        <li><a href="T15fr.html" onclick="document.cookie='lang=fr'"><image src="fr.png"/></a></li>
      </ul>
    </div>
    <div id="wrapper"> 

      <div class="content">
	<article id="T15">
<h2>Tylwyth Teg</h2>
<p>Defnyddir yr enw Tylwyth Teg am fodau goruwchnaturiol sy&#39;n ymddangos
yn chwedloniaeth a llên gwerin llawer gwlad, er enghraifft y banshee yn Iwerddon,
y brownies yn yr Alban, y fairies ac elves yn Lloegr, a&#39;r fée yn Ffrainc.
Efallai fod cysylltiad rhwng y chwedlau am y Tylwyth Teg â hen dduwiau a duwiesau&#39;r Celtiaid.</p>
<p>Yn y rhan fwyaf o&#39;r chwedlau gwerin Cymraeg, Gwyn ap Nudd yw eu brenin. Cysylltir hwy yn
aml â llynnoedd; dywedid hefyd bod criafol yn amddiffyniad rhagddynt, ac nad oeddynt yn
hoffi haearn. Ceir nifer o themâu yn y chwedlau hyn; un yw bod y Tylwyth Teg yn cyfnewid
babanod dynol am eu babanod eu hunain. Thema arall yw bod meidrolyn yn ymweld â gwlad y
Tylwyth Teg, weithiau yn dychwelyd oddi yno i ddarganfod bod blynyddoedd lawer wedi mynd
heibio ac nad oes neb yn ei adnabod bellach. Mae ambell stori yn yr ardal yn adeiladu ar yr hen
gredoau yma. Roedd Jane Rowlands oedd yn byw yn Nant Gwrtheyrn yn rhoi procer yn groes ar
y tan i gadw’r diafol a’r tylwyth teg i ffwrdd gan bod tylwyth teg yn ofni haearn.</p>
<p>Roedd trigolion yr ardal yn ofergoelus ac yn sensitif i weithgareddau goruwchnaturiol. Pan oedd
digwyddiad tu hwnt i ddeall priodolwyd ef yn amlach na pheidio i ymyrraeth gan y Tylwyth Teg.
Roedd y Tylwyth teg yn siarad iaith ddieithr a gellid eu clywed yn siarad a’u gilydd o ddod ar eu
traws yn ddiarwybod ond Cymraeg a siaradent gyda’r bobol leol. Ystyrid plentyn oedd yn llai
na’r cyffredin yn blentyn i’r tylwyth teg. Roedd Elis Bach cymeriad oedd yn byw yn Nant
Gwrtheyrn ac yn gorfod mynd i lawr y gamffordd serth i’r pentref wysg ei gefn gan bod ei
goesau mor fyr yn cael ei ystyried fel plentyn wedi ei gyfnewid gan y tylwyth teg. Cofia Ellen
Evans ei modryb yn dweud hanes hen wraig oedd yn fydwraig yn y pentref. Roedd yn ei
chartref rhyw ddiwrnod a daeth gŵr bonheddig i&#39;r drws a gofynnodd iddi fynd gydag ef. Roedd
yn daer am iddi fynd felly aeth y wraig gydag ef yn ei sgil ar gefn ceffyl. Yn ôl ei stori hi cafodd ei
hun mewn palas ac yno roedd plentyn yn cael ei eni. Ond, wedi i’r wraig dorri rhyw orchymyn,
darganfu ei bod ar ben ei hun yn y tocyn brwyn yn ben Nant Gwrtheyrn heb olwg o’r palas, y
babi na’r gŵr bonheddig. Doedd ganddi ddim cof o’r hyn oedd wedi digwydd iddi ar ôl iddi ddod
adref.</p>
<span class="image main"><img src="T15.JPG" loading="lazy" alt="Taith" /></a> </span>
	</article>
      </div>
<span><div class="image left"><image src="Tsponsors.jpg" style="margin-Top:6px"></a></div></span>
  </div>
  </body>
</html>