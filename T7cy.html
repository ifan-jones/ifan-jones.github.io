<!DOCTYPE HTML>
<html lang="cy">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>HC QRs</title>
    <link rel="stylesheet" href="css/style.css" />
  </head>

  <body>
    <div class="header">
      <input type="checkbox" id="check" />
      <label for="check" class="checkbtn">
        <i class="fas fa-bars" id="openbtn"></i>
      </label>

      <span><div class="logo"><a href="index.html"><image src="logo3.jpg" style="margin-Top:6px"></a></div></span>
      <ul id="menu">
        <sli><a href="#"><image src="gb-wls.png"/></a></sli>
        <li><a href="T7en.html" onclick="document.cookie='lang=en'"><image src="gb-eng.png"/></a></li>
        <li><a href="T7de.html" onclick="document.cookie='lang=de'"><image src="de.png"/></a></li>
        <li><a href="T7fr.html" onclick="document.cookie='lang=fr'"><image src="fr.png"/></a></li>
      </ul>
    </div>
    <div id="wrapper"> 

      <div class="content">
	<article id="T7">
<h2>Mynedfa Tre’r Ceiri</h2>
<center><audio controls>
  <source src="T7.mp4" type="audio/mp4">
  Your browser does not support the audio element.
</audio></center>

<span class="image fit"><img src="T7.JPG" loading="lazy" alt="Taith" /></a>Mynedfa’r de orllewin</span>
<p>Tre’r Ceiri yw’r enwocaf o fryngaerau Oes Haearn Gwynedd, ac mae lle i ddadlau mai hon
yw’r fwyaf trawiadol. Yn sicr, mae’r muriau anferth a’r cytiau crynion yn amlwg iawn i
unrhyw un sydd yn ymweld â’r safle.</p>
<span class="image left"><img src="T7a.jpg" loading="lazy" alt="Taith" /></a>Edrych o’r fynedfa i’r de orllewin</span>

<p>Saif Tre’r Ceiri ar y copa mwyaf dwyreiniol o dri chopa’r Eifl ar benrhyn Llŷn, gyda phentrefi
Llanaelhaearn a Trefor wrth droed y mynydd. Ar y man uchaf, mae’r tir yn codi i 485 medr
uwch lefel y môr, a gyda golygfeydd dros Lŷn i’r gorllewin, Môn i’r gogledd ac Eryri i’r
dwyrain.</p>

<p>Ychydig o wybodaeth sydd yna go iawn am pryd yn union y sefydlwyd y gaer, ond mae
archeolegwyr yn weddol gytûn fod pobl wedi ailddefnyddio Tre&#39;r Ceiri gaer yn ystod y
cyfnod Rhufeinig. Y tebygrwydd yw fod y cyfnod cychwynnol yn dyddio i’r canrifoedd olaf
cyn Crist, fod cyfnod segur wedyn, cyn iddi gael ei hailddefnyddio ar ôl y Concwest
Rhufeinig. Diddorol felly ceisio dychmygu perthynas y llwyth Celtaidd lleol a’r Rhufeiniaid
draw yn Segontium.</p>
<p>Yn Saesneg mae’r enw yn cael ei gyfieithu fel ‘Town of the Giants’ a chawn awgrym mai
‘ceiri’ oedd y lluosog o gawr yn nhafodiaith Sir Gaernarfon. Diddorol yw’r hen enwau sy’n
perthyn i’r cyfnod cyn i archeolegwyr ddechrau dadansoddi ac archwilio’r safleoedd yma a
dechrau gosod dyddiadau pendant iddynt − efallai mai dyma sut roedd trigolion lleol yn
esbonio’r fath adeiladwaith hynafol ar ben y mynydd: rhaid mai gwaith y cewri ydoedd. Stori
debyg sydd i enw Côr y Cewri neu Stonehenge, sef yr un ymdrech i esbonio’r adeiladwaith
hynod.</p>
<span class="image right"><img src="T7b.jpg" loading="lazy" alt="Taith" /></a>Mynedfa o’r de orllewin i Dre’r Ceiri</span>

<p>Dwy brif fynedfa oedd i’r gaer, o’r de-orllewin ac o’r gogledd-orllewin, ac roedd tair mynedfa
lai (postern) ar yr ochrau dwyreiniol, gogleddol a gorllewinol. Nodwedd ddiddorol iawn i’r
fynedfa fechan ar ochr ogleddol y gaer (sydd i bob pwrpas yn fwy o dwll yn y wal o’i
chymharu â’r ddwy brif fynedfa) yw’r capan dros y drws, neu’r lintel. Atgyweiriwyd y capan
drws yma a rhan o’r muriau gan Ymddiriedolaeth Archeolegol Gwynedd yn 1990-94. Er
gwybodaeth, mae unrhyw garreg sydd wedi ei hailgodi gan yr Ymddiriedolaeth wedi ei
marcio â thwll bach crwn ar ochr y garreg.</p>
</article>
</div>
<span><div class="image left"><image src="Tsponsors.jpg" style="margin-Top:6px"></a></div></span>
</div>
</body>
</html>